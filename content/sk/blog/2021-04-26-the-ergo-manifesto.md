---
title: The Ergo Manifesto
date: 2021-04-26T18:19:48.338Z
author: Ergo Foundation
authorPhoto: /img/uploads/logotype_black_circle.svg
blogPhoto: /img/uploads/ergomanifesto.png
tags:
  - Ergo Team
---
##### Ergo Manifesto dúfa vo vzdelanie a ukážku vízie, čo blockchain technológia môže dosiahnuť. Dúfame, že vybudujeme spoločnosť prostredníctvom horizontálnej spolupráce pomocou rozdeľovania práce, obchodu, výmeny, solidarity a vzájomnej pomoci.

##### Veríme, že je to dosiahnuteľné zatiaľ čo sa zachovajú základné princípy, ktoré sú prospešné pre blaho všetkých ľudí. Základné princípy, ktoré boli ústredné pre ľudské práva a hodnoty musia byť zachované popri vývoji naších technologických kapacít.

# Od Kushti-ho S Pomocou Ergo Tímu

Mnoho správ súvisiacich s blockchainom v týchto dňoch hovorí ako banka X alebo korporácia Y použije "blockchain" na "zníženie nákladov".



Toto je len ďalší módny výraz, ktorý veľkí bankstri používajú ako ďalší nástroj na efektívnejšie získanie hodnoty zo všetkých smerov a šetrenie pri znižovaní počtu pracovných pozícií.



Čo som získal v prvých rokoch ako používateľ na fórach je toto,

*Kryptomena by mala poskytnúť nástroje na obohatenie bežných ľudí. Malé podniky, ktoré sa snažia vyžiť a nie veľký odosobnený finančný kapitál. Toto ma inšpirovalo. Toto je môj sen*



V očiach pôvodnej komunitnej vízie by nástroje kryptomeny mali ľuďom umožniť vykonávať ekonomickú aktivitu bez ohľadu na veľkosť firmy, geopolitickú polohu či úrokové sadzby stanovené veľkými hráčmi.

Nástroje by mali ľuďom umožniť uzatvárať zmluvy (digitálne, samovynucovacie, rozumné smart kontrakty) bez ohľadu na rozdiely v jurisdikciách, tradíciách, dodržiavaných obchodných praktikách atď.

Dúfam, že tu Ergo pomôže. Tisíce malých družstiev a individuálnych podnikateľov sú oveľa dôležitejšie pre zdravý a udržateľný rast bohatstva na celom svete v porovnaní s niekoľkými korporáciami, ktoré ukrývajú zisky v daňových rajoch.

Uvažujme o použití a integrácii s komunitami, družstevnými federáciami, neziskovými a filantropickými nadáciami.

**Pokúsme sa vytvoriť základné financie.** 

Áno, veľa iných vecí sa dá postaviť, ale myslím si, že na môj cieľ sa nesmie zabudnúť. Smart kontrakty, ktoré pomáhajú vytvárať hodnoty a chrániť bežných ľudí.



## Počiatky Bitcoinu

Prvý Bitcoinový blok (známy ako blok Genesis) obsahoval správu, v ktorej sa uvádzalo: „The Times 3. januára 2009 kancelár na pokraji druhej pomoci pre banky.“



Tvorca Bitcoinu a vynálezca prvého fungujúceho blockchainu sa rozhodol utajiť svoju identitu prostredníctvom pseudonymu, na ktorý sme si už všetci zvykli, Satoshi Nakamoto.



Tento blok označil začiatok Bitcoinu a začiatok éry technologických a finančných inovácií. Jednoducho povedané, toto bol katalyzátor úplnej revolúcie.



Decentralizácia je politická. Zrodila sa myšlienka, že monopolizované sily možno nahradiť technológiou. Systémy by mohli byť použité na globálny prenos hodnoty bez potreby sprostredkovateľov alebo dohľadu.



Ľudia by si mohli vybrať menu, ktorú budú používať, a určiť kto, ako a kedy si môže navzájom vymieňať hodnotu.



Okolo myšlienky P2P obchodu sa vytvoril celý priemysel. Otvorené, bezhraničné a bezpečné kanály by mohli potenciálne predstavovať mechanizmy na vyrovnanie hospodárskych podmienok a poskytnúť nástroje prosperity pre priemerného občana Zeme.

## Súčasné Myslenie Marketov

Mentalita krypto trhov sa po ICO mánii v roku 2017 značne zmenila. Zdá sa, že priestor ako celok prišiel oslavovať záchranné balíčky, tlačenie peňazí a stimuly.

 

Áno, došlo k niekoľkým masívnym ziskom voči fiatu a k veľa humbuku, ale zdá sa, že pôvodný zámer tzv. cypherpunks cieľov sa čoraz viac oslabuje.



To je niečo, čo treba riešiť. Ak má byť kryptomena implementovaná ako efektívny nástroj pre priemerného človeka, potrebujeme nástroje a adopciu. Momentálne sa zdá, že mentalita trhu je nasledovná: ako získavame nových používateľov pomocou "hype" marketingu, umelo nafúkneme ceny a okredneme týchto nových členov komunít.



Súčasný stav na trhu je trochu smutný. Musíme sa vrátiť ku koreňom kryptorevolúcie, decentralizovaným nástrojom, ktoré sú súkromné, bezpečné a podporujú adopciu týchto systémov v reálnom svete. Ideálom je vytvárať nástroje, ktoré ľuďom pomáhajú vytvárať hodnoty.

## Prečo je dôležité?

Globálna ekonomika sa od pôvodných záchranných balíkov nezlepšila. Chápem, že ústredný príbeh o súkromí a bezpečnosti sa vždy pohráva s emocionálnymi extrémami; realita je však taká, že pri kolapse ekonomík sa vždy popália obyčajní ľudia.



*Porozmýšľajte o tom na chvíľu* 



Veľké korporácie majú prístup na zahraničné trhy a zahraničné úvery. Majú veľa nástrojov pre prispôsobenie a predídenie ekonomických ťažkostí.

Pokiaľ ide o zločinecké podniky, vo všeobecnosti ťažia z ekonomických ťažkostí. Ťažké časy vedú k samoliečbe. Väčšie zločinecké syndikáty sú v podstate importné/exportné podniky. Majú tiež prístup k cudzej mene a často prevádzkujú čierne trhy s menovými výmenami a ďalej využívajú tento medzinárodný prístup na zisk.



Teroristické organizácie profitujú v časoch ekonomických ťažkostí. Nič nemotivuje človeka k násiliu tak, ako spravodlivý hnev z pocitu uväznenia a beznádeje. Teroristickým organizáciám sa darí v oblastiach chaosu. Živia sa chaosom; je to ich jediný najväčší nástroj náboru.



Bohatí v našom svete majú často medzinárodne pridelené portfóliá. Sú relatívne likvidné a vo všeobecnosti majú schopnosť obchádzať ťažkosti pomocou prístupov na trhy a regulačnými prostriedkami akými sú daňové raje, medzery v zákonoch a jurisdikčná arbitráž.



Existuje viacero príkladov ekonomík, ktoré sú vo vážnych problémoch, jedným z nich bolo nedávno Turecko. Turecké centrálne banky nedávno zakázali kryptomeny ako spôsob platby. Obmedzili tak prístup k potenciálnemu nástroju, ktorý by bol prínosom pre priemerného občana.

Výmenný kurz Líry k doláru v roku 2010 bol 1,14. Aktuálny kurz je 8,50. To je pokles kúpnej sily o 86,5882 %.



Predstavte si, že ste Turek; možno ste vymenili celoživotný čas a prácu, aby ste zarobili a ušetrili. V rozpätí niečo vyše 10 rokov zmizlo viac ako 86 % vašej peňažnej hodnoty.

Smutné je, že blockchain bol dostupný v Turecku; avšak aktéri spravujúci financie (ang. custodial actors) zneužili svoje postavenie.



Je kriticky dôležité, aby boli systémy čo najmenej interaktívne a neväzobné (ang. non-custodial). Odstránenie potenciálu zlých aktérov a ochrana ľudí. Išlo o zlyhanie technológie a malo by slúžiť ako varovanie pred nebezpečenstvom centralizovaného blockchainu.

Nech to neslúži ako príklad toho, prečo je blockchain hrozný, ale prečo obyčajní ľudia potrebujú skutočne decentralizované nástroje, ktorým môžu dôverovať.

Ako vo väčšine jurisdikcií na svete, priemerný občan každej krajiny má v podstate nulovú moc nad finančnou politikou. Bežnému občanovi chýbajú nástroje, ktoré majú korporácie, zločinecké či teroristické organizácie a bohatí ľudia, aby sa chránili a ťažili z finančných ťažkostí. Finančné okolnosti vytvorili tie isté mocnosti, ktoré teraz držia ich bohatstvo ako rukojemníkov.



Realita je taká, že ľudia na vrchole vždy dostanú záchranný čln, keď sa loď potopí, ľudia dole idú s loďou ku dnu. Teraz to nie je jedinečné pre Turecko. V súčasnosti ide o celosvetový fenomén. Je to zrejmé pri pohľade na zmeny v rozdelení bohatstva. Bola však dezinfikovaná, aby vyzerala chutnejšie. Nie bohatí majú záchranné člny a obyčajní ľudia sa topia.

Ide o oživenie ekonomiky v tzv. tvare K.  

## Ozbrojenie Peňazí

Centralizované programovateľné digitálne peniaze znie ako efektívny technický upgrade existujúcej peňažnej infraštruktúry. V niektorých oblastiach to tak môže byť. Zdá sa však, že základné konštrukty peňazí sú v počiatočných štádiách éry, ktorá ešte viac vyzbrojí peniaze proti priemernému človeku. Súčasné fiatové finančné systémy útočia na bežných občanov vytváraním pretrvávajúcich inflačných tlakov. 



Je to priamy dôsledok tlačenia peňazí centrálnymi bankami, menových zásahov a zlého hospodárenia s fiškálnymi rozpočtami centrálnymi vládami.

 

Výsledná menová politika spôsobila priemernému svetovému občanovi veľké ťažkosti tým, že neustále zvyšovala životné náklady. Hyper-speňažovanie premenilo takmer každú triedu aktív na finančný nástroj, ktorý sa používa ako prostriedok na vytváranie bohatstva. To spôsobilo celosvetovú nerovnosť bohatstva a spôsobilo infláciu globálneho dlhu na úrovne, aké sme v histórii nikdy nevideli.

 

Pravdou je, že mnohí spotrebitelia boli vedení k presvedčeniu, že väčšie čísla sa automaticky rovnajú väčšiemu bohatstvu. Realita je taká, že kúpna sila meny klesá. Váš dom nezdvojnásobil hodnotu; vaša mena kúpi o polovicu menej domu. Mzdová inflácia ešte nestihla vyrovnať inflačné tlaky vyvíjané na stredné a nižšie triedy globálne. Výsledkom je ďalší nárast osobného dlhu a finančného stresu priemerného spotrebiteľa.

 

 Keď centrálne banky začnú zavádzať prechod na digitálne meny centrálnych bánk (CBDC), môžu tým predefinovať historické princípy samotnej meny. Obávam sa, že peniaze sa stanú zbraňami a premenia sa na nástroj sociálnej kontroly.

 

 Domnievam sa, že je potrebné sledovať a odmietnuť tri konkrétne body, aby sa zabránilo prijatiu ozbrojených peňazí.

 

 Prvým je schopnosť programovateľných peňazí mať dátum vypršania platnosti alebo schopnosť centrálnych síl násilne spáliť CBDC. Toto predstavuje krádež najvyššej úrovne. Možno budeme počuť niektoré skrášlené výrazy, ako napríklad prepadnutie digitálneho majetku; táto úroveň centralizovanej moci však navždy zmení rovnováhu moci medzi občanmi a štátom.

 

 Druhým je schopnosť centralizovanej moci prepojiť úverovú alebo platobnú schopnosť so sociálnym postavením občana v rámci komunity. Jednoducho povedané, ide o zbrojenie peňazí proti nesúhlasu. Schopnosť občana nesúhlasiť v akejkoľvek slobodnej spoločnosti je vo všeobecnosti jediným legálnym prostriedkom, ktorý má na uskutočnenie zmeny. Absencia schopnosti nesúhlasiť; spoločnosť nie je slobodná. Prepojenie centralizovaného prístupu, mechanizmov odmeňovania alebo prispôsobenia sa digitálnej peňažnej mene je zbraňou peňazí proti mysleniu, slobode reči a prejavu.

 

 Tretím aspektom digitálnych peňazí, ktoré treba sledovať, je možnosť cenzúry alebo obmedzenia použitia peňazí v konkrétnych oblastiach trhu. To spochybňuje samotnú suverenitu peňazí. Kolektívna spoločenská zmluva bola vo všeobecnosti taká, že vaše peniaze sú vaše. Je to váš majetok, váše aktívum. Obmedzenie alebo zamietnutie prístupu spotrebiteľov k míňaniu ich bohatstva je sila, ktorej sa musíme všetci báť a proti ktorej sa musíme brániť. Hoci legalizácia znemožnila prístup na konkrétne trhy, produkty a služby, hotovosť zostala suverénna. Tento pilier slobody treba rešpektovať. To by potenciálne mohlo zničiť koncept voľného trhu. 

## Súkromie



Súkromie musí zostať možnosťou ochrany jednotlivca. Nemusí to byť nútené; treba nechať ľudí, aby sa rozhodli sami.



Súkromie je schopnosť vytvárať bariéry a stavať hranice na vytvorenie priestoru pre jednotlivca. Je na každom, aké hranice si zvolí.



Civilizácia existuje pod neustálym napätím medzi tým, čo je najlepšie pre spoločnosť a čo je najlepšie pre jednotlivca. Jedinými skutočnými entitami v komunite sú jednotlivci. Všetky zoskupenia, združenia a vlády vychádzajú z individuálnej účasti a interakcie.



#### Súkromie chráni jednotlivca pred spoločnosťou.

Súkromie vytvára priestor umožňujúci osobnú autonómiu. Osobná autonómia je základom práv jednotlivca.

Súkromie, finančné aj osobné, je kritickou súčasťou života v slobodnej spoločnosti. Keď sú osobné informácie v nesprávnych rukách, môžu byť využívané ako mocný nástroj kontroly a manipulácie. Súkromie umožňuje jednotlivcom rozhodovať sa bez nátlaku.

Jednotlivci v slobodných spoločnostiach musia mať hranice, súkromnú realitu, bez účasti vlády, dohľadu a kontroly. Súčasné technologické trendy v našom svete výrazne zasahujú do osobného priestoru jednotlivcov.

Jednotlivci by mali mať kontrolu nad tým, kto má prístup k informáciám o ich osobnom a finančnom živote.

Súkromie je vecou dôvery. Nedostatok súkromia dokazuje nedostatok sebadôvery. Nedostatok dôvery nemôže byť základom zdravej spoločnosti. Zdravá spoločnosť je postavená na spolupráci. Dobrovoľná spolupráca je sama o sebe cvičením dôvery.

Práva na ochranu osobných údajov znamenajú, že skupiny nemôžu vziať vaše údaje bez vášho vedomia/súhlasu a využiť tieto informácie vo svoj prospech.

Finančné súkromie je obzvlášť dôležité, pretože môže predstavovať rozdiel medzi prežitím a systematickým potláčaním opozičnej skupiny v krajine s autoritatívnou vládou. Jednotlivci v spoločnosti nemajú pri absencii súkromia žiadne prostriedky na prežitie, keď sú pod hrozbou represívnych režimov.

Koľkokrát v histórii ľudstva viedli náboženské, politické alebo kmeňové konflikty k tomu, že jedna skupina pri moci násilne vzala bohatstvo inej slabšej skupine? Ako často sa zabavenie finančných aktív používa ako prostriedok autoritárskej kontroly?

Mnohé podniky, disidenti a skupiny pre ľudské práva vedú účty mimo krajín, kde pôsobia, práve z tohto dôvodu.

Finančné súkromie môže ľuďom umožniť chrániť svoje celoživotné úspory, keď sa vláda pokúša skonfiškovať bohatstvo svojich občanov, či už z politických, etnických, náboženských alebo „len“ ekonomických dôvodov. Finančné súkromie má hlboký a trvalý význam pre slobodu a mnohé vlády prejavili náchilnosť zneužívať súkromné finančné informácie.

## Ergo.nomické Peniaze

Cieľom Ergo blockchainu je vytvoriť Ergonomické peniaze.

Ergonómia je vedná disciplína, ktorá sa zaoberá porozumením interakcií medzi ľuďmi a inými prvkami systému. Profesia, ktorá aplikuje teóriu, princípy, dáta a metódy na navrhovanie s cieľom optimalizovať ľudskú pohodu a celkovú výkonnosť systému.

Ekonomiky sa znova a znova zrútia, tí, ktorí majú finančné nástroje, kanibalizujú bohatstvá a hodnoty obyčajných ľudí. Toto nie je ergonomické; je to predátorské a monopolistické. Potrebujeme lepšie nástroje.

Teraz možno konkurencia rozvráti centrálne mocnosti. V prípade Turecka to tak určite bolo. Preto musia byť tieto nástroje súkromné, vzdoruschopné, odolné voči cenzúre, bezpečné, otvorené a bezplatné.

Možno žijete vo vyspelej spoločnosti a myslíte si, že je to v poriadku; centrálne banky pumpujú likviditu do našej ekonomiky. Centrálne banky vyťahujú dostatok vody, aby sa loď nepotopila. Dúfam, že máte pravdu, ale obávam sa, že sa mýlite.

Jednoducho preto, že nástroje, ktoré vyrábame, vám dnes nemusia prospieť, nemýľte sa, môžu byť záchranným člnom zajtrajška. To je zámer, zmysel mojej životnej práce v kryptomene.

Každý, kto sa odváži tvrdiť, že kryptomena je len nástrojom pre potreby zločincov a teroristov, by si mal vyhľadať, ako sú tieto organizácie financované, chránené a odkiaľ čerpajú svoje dodávateľské reťazce, než vynesiete takéto obvinenia. Nevedomosť je jedovatá.

Sú to často tí dole, ktorí trpia oddelením od tých hore, ktorí iniciujú utrpenie. Tento cyklus ekonomického zneužívania musí byť prelomený.

Cieľom Ergonomických peňazí je vytvoriť peniaze a smart kontrakty pre všetkých ľudí. Tí, v spodnej časti, najviac potrebujú tento typ nástrojov, ktorý vyrábame.

## Ergo Základné Princípy

*V tejto časti definujeme hlavné zásady, ktoré by sa mali dodržiavať pri vytváraní ergonomických peňazí.*  

*Toto môže byť nazvané ako „spoločenská zmluva Erga“.* 

*V prípade úmyselného porušenia niektorej z týchto zásad by sa výsledný protokol nemal nazývať Ergo.*  

1. **Najprv Decentralizácia**

Ergo by malo byť čo najviac decentralizované. Vždy sa snažte šíriť a rásť. Sociálni lídri ktorejkoľvek strany, vývojári softvéru, výrobcovia hardvéru, ťažiari, fondy sa musia vyhýbať centrálnym bodom zlyhania. Všetci aktéri, ktorých neprítomnosť naruší funkčnosť systému, musia mať pohotovostné plány pre prípad narušenia. Decentralizácia sa rodí zo vzdelávania a adopcie. Nástroje, ktoré vytvárame, potrebujú dokumentáciu; komunita sa musí zúčastňovať a aktívne rásť. Naučte ostatných používať a prispôsobovať nástroje. Internet je silným hnacím motorom decentralizácie a môže byť silným nástrojom na vyučovanie. Decentralizácia sa rodí zo vzdelávania, a to ako na strane rozvoja, tak aj na strane užívateľov.

Škodlivému správaniu, ktoré môže ovplyvniť bezpečnosť siete, by sa malo vyhnúť. Ak sa akákoľvek z týchto strán objaví počas života Erga, komunita by mala zvážiť spôsoby, ako znížiť úroveň ich vplyvu. Vždy budú existovať tí, ktorí sa budú snažiť narušiť, využiť a zneužiť svoju moc. Aká je odpoveď? Vzdelávanie. Vzdelávať používateľov, aby sa chránili, aby identifikovali škodlivých aktérov a vyhýbali sa im a spolupracovali na minimalizácii ich vplyvu. Chcel by som povzbudiť všetkých členov komunity, aby neustále vyhľadávali vzdelanie, osvojovali si nástroje, pomáhali a učili sa tak či onak. Silná komunita sa rodí zo silnej spolupráce.

1. **Otvorené Bez Povolenia a Bezpečné**

Ergo protokol neobmedzuje ani nelimituje žiadne kategórie použitia. To je potrebné pre zachovanie odolnosti. Určite môžeme obhajovať spoluprácu, obchod a ľudské hodnoty; avšak ich nevnucujeme. To by si vyžadovalo centrálnu moc. Vývojári môžu slobodne implementovať akúkoľvek logiku, ktorú chcú, pričom preberajú plnú zodpovednosť za etiku a zákonnosť svojej aplikácie.

Všetok kód pre hlavný protokol musí zostať úplne otvorený a transparentný. Každý riadok by mal byť plne auditovateľný a transparentný. Tým sa zabráni manipulácii a zároveň sa buduje decentralizovaná odolnosť. Ergo je plne odhodlané byť otvoreným zdrojom, aby zostalo dôveryhodné, a táto dôveryhodnosť musí zostať plne overiteľná.

Ktokoľvek sa môže pripojiť k sieti a podieľať sa na protokole bez povolenia. Na rozdiel od tradičného finančného systému by na základnej úrovni protokolu Ergo nemali byť možné žiadne výpomoci, čierne listiny ani iné formy diskriminácie. Výhoda tzv. Insiderov by sa mala minimalizovať.

Ergo sa zaviazalo podporovať nástroje ochrany osobných údajov pre tých, ktorí ich chcú používať. Toto musí zostať dobrovoľnou voľbou, ak chce používateľ použiť mechanizmy na narušenie verejnej dostupnosti svojich údajov úplne v rámci svojich právomocí. Musia prevziať plnú zodpovednosť za etiku a zákonnosť týchto činov.

Ergo sa zaviazalo dodržiavať najlepšie bezpečnostné postupy. Ide o neustály záväzok predchádzať útokom na sieť, udržať súkromie a chrániť hodnotu tzv. on-chain.

1. **Vytvorené pre Bežných Ľudí**

Ergo sa zaviazalo byť nástrojom pre bežných ľudí. Ergo je platforma pre obyčajných ľudí a ich záujmy by nemali byť porušované v prospech veľkých strán. Predovšetkým to znamená, že by sa malo zabrániť centralizácii ťažby. Bežní ľudia by mali mať možnosť pripojiť sa k protokolu spustením úplného uzla (ang. full node) a ťažením blokov. Po Autolykos V1 bude Ergo pracovať na poskytovaní hash rate distribúcie do tzv. poolov.

Ergo sa zaviazalo vybudovať ekosystém, ktorý ponúka nástroje určené na pomoc bežným ľuďom. Peer-to-peer výmena je neustále ohrozená peer-to-centrálnou mocenskou burzou. Cieľom Erga je podporovať nástroje a komunitné vzdelávanie posilňujúce postavenie bežných ľudí.

1. **Platforma pre Zmluvné Peniaze**

Ergo je základná vrstva pre aplikácie, ktoré budú na nej postavené. Je vhodné pre niekoľko aplikácií, ale jeho hlavným cieľom je poskytnúť efektívny, bezpečný a jednoduchý spôsob implementácie finančných zmlúv. Ergo sa zaviazalo vybudovať sieť na pevných základoch, ktoré sa neustále aktualizujú a inovujú. Cieľom so zmluvnými peniazmi je vytvoriť systém, ktorý nebude zaťažený vysokými nákladmi a poplatkami pre používateľov. Aby boli peniaze ergonomické, musia zostať nákladovo konkurencieschopné. Ergo bude pomáhať s kostrami a nástrojmi, ktoré môžu ľudia vybudovať a implementovať s cieľom maximalizovať využitie a užitočnosť alebo zmluvné peniaze.

1. **Dlhodobé Zameranie**

Všetky aspekty vývoja Ergo by mali byť zamerané na dlhodobú perspektívu. Ergo bolo spustené v kryptozime; Účelom a zámerom hlavných vývojárov Erga je nahradiť krátkodobé trhové podmienky. Vždy budú takí, ktorí prídu pre krátkodobé zisky a takí, ktorí prídu pre princíp.

Smart kontrakty pre ľudí sú konceptom s otvoreným zdrojovým kódom, ktorý poskytuje systém, ktorý môže posilniť postavenie priemerného človeka. Týmto cieľom je zostať odolný, prispôsobivý a bezpečný počas dlhej archy času.

Keďže Ergo je navrhnuté ako platforma, z dlhodobého hľadiska by mali prežiť aj aplikácie postavené na Ergu. Táto odolnosť a dlhodobá schopnosť prežitia môže tiež umožniť, aby Ergo bolo dobrým uchovávateľom hodnoty a mechanizmom pre pomoc bežnému človeku.

 

Vždy by sme mali vidieť ďalej od nosa a myslieť do budúcnosti. Aké nástroje môžeme pridať? Ako sa môžeme zlepšiť? Aké sú riziká? Ako sa môžeme pripraviť na to, čo bude ďalej?



Táto dlhodobá vízia nesmie nikdy zomrieť, aby Ergo prežilo. Ergo sa zrodilo v kryptozime, keď mnohí už začali odmietať budúcnosť distribuovaných systémov a ich schopnosť vytvárať hodnoty; napriek tomu sme vydržali, stavali ďalej.

 

 Ľudia príliš často obetujú dlhodobý rast pre krátkodobé vzrušenie. Prídu dobré aj ťažké časy. Ak má Ergo vydržať, musíme byť zásadoví a vytvárať hodnoty na pevných základoch.

### Kto je Kushti?

Alexander Chepurnoy (alias Kushti) je hlavným vývojárom Ergo Platformy a od roku 2011 je aktívny vo vývoji blockchainu a smart kontraktov. Bol hlavným vývojárom pre NXT, v roku 2014 založil smartcontract.com (teraz Chainlink) so Sergejom Nazarovom. Je výskumníkom v IOHK s viac ako 20 akademickými prácami. Pri práci na Nxt začal s „úplne jednoduchou blockchainovou kostrou“ Scorex, ktorý sa neskôr zmenil na modulárnu blockchainovú kostru. Tento projekt si získal pozornosť Charlesa Hoskinsona, spoluzakladateľa Cardana a Etherea približne v polovici jesene 2015. Potom sa okolo januára 2016 pripojil k IOHK.

### Poznámka K Ekonomike Tokenov:

Ergo Platforma mala hneď na začiatku férový štart. Nedržalo žiadne ICO a neexistovali žiadne vopred vyťažené mince pre zakladateľov platformy. Prioritou bola predovšetkým decentralizácia a spravodlivosť peer-to-peer finančného systému. Pokladnica nadácie je nastavená na 4,37 % zo všetkých vyťažených mincí a nie je možné ďalej meniť základné prvky ekonomiky tokenov.